
\chapter{Assegnazione e tipi predefiniti}
\label{chFondAssignment}


\section{Lua, proprio un bel nome}

Lua è un linguaggio semplice ma non banale. Il suo ambito di applicazione è
quello dei linguaggi di scripting: text processing, manutenzione del sistema,
elaborazioni su file dati, eccetera e lo si può anche trovare come linguaggio
embedded di programmi complessi come i videogiochi o altri applicativi
che danno la possibilità di essere programmati con esso dall'utente.

Lua è stato ideato da un gruppo di programmatori esperti
dell'\href{http://www.puc-rio.br/index.html}{Università Cattolica di Rio de
Janeiro} in Brasile. In portoghese ``Lua'' si pronuncia LOO-ah e significa
``Luna''!


\section{L'assegnazione}
\label{secFondAssegnazione}

Ci occupiamo ora di uno degli elementi di base dei linguaggi informatici:
l'istruzione di \emph{assegnazione}. Con questa operazione viene introdotto un
\emph{simbolo} nel programma associandolo a un valore che apparterrà a uno
dei possibili \emph{tipi} di dato.

La sintassi di Lua non sorprende: a sinistra compare il nome della variabile e
a destra l'espressione che fornirà il valore da assegnare al simbolo. Il
carattere di `\texttt{=}' funge da separatore:
\begin{lines}
a = 123
\end{lines}

Durante l'esecuzione di questo codice, Lua determina dinamicamente il tipo del
valore letterale `123' --- un numero --- creandolo in memoria col nome di
`\key{a}'.

L'istruzione di assegnazione omette il tipo di dato non essendone prevista una
dichiarazione esplicita. In altre parole, i dati hanno un tipo, determinabile
con la funzione \fn{type}\luastd{type}, ma ciò non ha rilevanza semantica ed è
solo in fase di esecuzione che l'interprete determina il tipo di dato e in
funzione di questo ne memorizza il valore in memoria.

Altro concetto importante di Lua è che le variabili sono tutte globali a meno
che non le si dichiari locali al blocco di codice.


\subsection{Locale o globale?}
\label{secFondLocaleGlobale}

Una proprietà dell'assegnazione è che se non diversamente specificato Lua
crea i simboli nell'ambiente globale del codice in esecuzione. Se si
desidera creare una variabile locale rispetto al blocco di codice in cui è
definita, occorre premettere alla definizione la parola chiave \key{local}.

Le variabili locali evitano alcuni errori di programmazione e in Lua rendono il
codice più veloce. Le useremo \emph{sempre} quando un simbolo appartiene in modo
semantico a un blocco, per esempio al corpo di una funzione\footnote{Da notare
che in sessione interattiva, ovvero nel modo REPL dell'interprete Lua, ogni riga
è un blocco quindi le variabili locali non sopravvivono alla riga successiva.
Perciò in questa modalità si usano solo variabili globali.}.

Se si crea una variabile locale con lo stesso nome di una variabile globale
quest'ultima viene \emph{oscurata} e il suo valore sarà protetto da modifiche
fino a che il blocco in cui è definita la variabile locale non termina.


\subsection{Assegnazioni multiple}

In Lua possono essere assegnate più variabili alla volta nella stessa istruzione
con una sintassi in realtà più complessa di quella presentata fino a ora. A
sinistra del simbolo di uguale è ammessa una lista di variabili separate da
virgole e a destra una lista di espressioni sempre separate da virgole che, una
volta valutate, saranno assegnate in ordine.

Se si premette la parola chiave \key{local} tutte le variabili saranno locali.
La sintassi generale dell'assegmento multiplo è la seguente:
\begin{lines}
[local] var_1, var_2, var_3, ... = expr_1, expr_2, expr_3, ...
\end{lines}
perfettamente equivalente a:
\begin{lines}
[local] var_1 = expr_1
[local] var_2 = expr_2
[local] var_3 = expr_3
\end{lines}

Così
\begin{lines}
local a, b = 0.45 + 0.23, "text" -- a = 0.68; b = "text"
\end{lines}
è equivalente a:
\begin{lines}
local a = 0.45 + 0.23
local b = "text"
\end{lines}

Quando il numero delle variabili non corrisponde a quello delle espressioni, Lua
assegnerà automaticamente valori \texttt{nil} o ignorerà le espressioni in
eccesso. Per esempio:
\begin{lines}
local a, b, c = 0.45, "text"  -- c vale nil
local x, y = "op", "qw", "lo" -- "lo" è un dato ignorato
\end{lines}

Nell'assegnazione Lua prima valuta le espressioni a destra e solo
successivamente crea le rispettive variabili secondo l'ordine della lista.
Perciò per scambiare il valore di due variabili, operazione chiamata
\emph{switch}, è possibile scrivere semplicemente:
\begin{lines}
x, y = y, x
\end{lines}

Un ulteriore esempio di assegnazione multipla è il seguente, a dimostrazione
che le espressioni della lista a destra vengono prima valutate e solo dopo
assegnate alle corrispondenti variabili nella lista di sinistra:
\begin{lines}
#[run]
local pi = 3.14159
local r = 10.8 -- raggio del cerchio
-- grandezze cerchio
local diam, circ, area = 2*r, 2*pi*r, pi*r^2
-- stampa grandezze
print("Diametro:", diam)
print("Circonferenza:", circ)
print("Area:", area)
\end{lines}

Le assegnazioni multiple sono interessanti ma sembra non siano così importanti,
possiamo infatti ricorrere ad assegnazioni singole. Diverranno invece molto
utili con le funzioni e con gli iteratori di cui ci occuperemo in seguito.


\section{Una manciata di tipi}
\label{secFondManciataTipi}

In Lua esistono una manciata di tipi. Essenzialmente, omettendone due di uso
avanzato, sono solo questi sei:
\begin{compactitemize}
\item \key{number} il tipo numerico\footnote{Solamente dalla versione 5.3 di Lua
vengono internamente distinti gli interi e i numeri in virgola mobile};
\item \key{table} il tipo tabella \( \to \) capitolo \ref{chFondTabella};
\item \key{boolean} il tipo booleano \( \to \) capitolo \ref{chFondOpLogic};
\item \key{string} il tipo stringa \( \to \) capitolo \ref{chFondStringhe};
\item \key{function} il tipo funzione \( \to \) capitolo \ref{chFondFunzioni}.
\item \key{nil} il tipo nullo \( \to \) sezione \ref{secFondTipoNil};
\end{compactitemize}

Il breve elenco suscita due osservazioni: tranne la tabella non esistono
tipi strutturati mentre le funzioni hanno il rango di tipo.

Questo fa capire molto bene il carattere di Lua: da un lato l'essenzialità ha
ridotto all'indispensabile i tipi predefiniti nel linguaggio, ma dall'altro ha
spinto all'inclusione di concetti intelligenti e potenti.


\subsection{Il tipo \key{nil}}
\label{secFondTipoNil}

Uno dei concetti più importanti che caratterizzano un linguaggio di
programmazione è la presenza o meno del tipo nullo. In Lua esiste e viene
chiamato \key{nil}\luak{nil}. Il tipo nullo ha un solo valore possibile,
anch'esso chiamato \key{nil}. Il nome è così sia l'unico valore possibile che il
tipo.

Leggere una variabile che non esiste non è un errore perché Lua restituisce
semplicemente \key{nil}, mentre assegnare il valore nullo a una variabile la
distrugge:
\begin{lines}
print(z)      --> stampa nil, la variabile 'z' non esiste
local z = 123 --> assegnazione di un tipo numerico
print(z)      --> stampa 123
z = nil       --> distruzione della variabile
\end{lines}


\section{Gli identificatori}

I nomi che possiamo dare a variabili e funzioni, sono stringhe di lettere
maiuscole o minuscole, numeri e trattini bassi \key{'\_'}\luas{\_} purché non
comincino con una cifra e non corrispondano alle \emph{keyword}, le parole
riservate del linguaggio.

In Lua gli identificatori sono \emph{case sensitive}: le stesse lettere formano
identificatori distinti se esse sono diverse nel maiuscolo o minuscolo, come per
\key{vaR} e \key{Var}.

Si è quindi liberi di utilizzare nomi qualsiasi, tuttavia è conveniente aderire
a qualche \emph{convenzione} che aggiunga al nome un significato di categoria.
Per esempio, gli identificatori che iniziano con una lettera maiuscola si
possono riservare agli oggetti, come nel capitolo \ref{chFondOop}, oppure quelli
che iniziano con un solo trattino basso, l'underscore \key{'\_'}, pur essendo
identificatori come tutti gli altri, si possono riservare per dati privati come
campi di tabella o funzioni ausiliarie.

Infatti nel capitolo \ref{chFondIteratori} degli iteratori si fa uso
dell'identificatore \key{'\_'} per le variabili di ciclo non utilizzate.
Qualsiasi sia la convenzione adottata per i nomi, l'importante è rispettarne
sempre le regole per evitare errori o un listato meno chiaro.

Sono invece comunque da evitare i nomi che iniziano con un doppio trattino
basso, che potrebbero collidere con quelli dei metametodi (vedi il capitolo
\ref{chFondOop}) e quelli che pur iniziando con un singolo trattino basso hanno
poi lettere tutte in maiuscolo come per esempio
\key{\_VERSION}\luastd{\_VERSION}, perché potrebbero collidere con i nomi
predefiniti di Lua.


\section{Il Garbage Collector}

I dati non più utili come quelli di cui non esiste più un \emph{riferimento} a
essi durante l'esecuzione, per esempio perché la variabile è stata riassegnata a
\key{nil}, oppure quelli locali nel momento in cui escono di scopo, vengono
automaticamente eliminati dal \emph{garbage collector} di Lua. Questo componente
solleva l'utente dalla gestione diretta della memoria e sopratutto dai deleteri
errori di programmazione che si possono facilmente compiere nel farlo, al prezzo
di una piccola diminuzione delle prestazioni in fase di esecuzione.

Al termine del programma tutte le risorse in memoria vengono automaticamente
liberate.


\section{Esercizi}

\begin{Exercise}[label=fond-01]
Usando due sole istruzioni, scrivere il codice Lua che crea due variabili
\key{x} e \key{y} di valore 12.34 e assegni alle altre due variabili \key{sum} e
\key{prod} rispettivamente la somma e il prodotto delle prime due. Si stampino
in console i risultati.
\end{Exercise}

\begin{Exercise}[label=fond-02]
Scrivere il codice Lua che dimostri che modificare una variabile locale non
modifica il valore della variabile globale con lo stesso nome. Suggerimento:
utilizzare la coppia \key{do}/\key{end} per creare un blocco di codice con le
proprie variabili locali.
\end{Exercise}

% end of file
