
% presentazione della guida e informazioni di base per eseguire gli esempi

\chapter{Presentazione}

Questa guida tematica è dedicata alla programmazione in Lua all'interno dei
motori di composizione del sistema \TeX{} per utenti avanzati e sviluppatori.

Come dimostreremo, la nuova generazione di compositori amplia notevolmente gli
scenari applicativi. Se da un lato è auspicabile che queste potenzialità
diventino disponibili per gli utenti finali per mezzo di moduli e pacchetti,
dall'altro è utile fornire dettagli ed esempi per implementare proprie soluzioni
o per poter scrivere nuovi moduli condividendone lo sviluppo con la community.

Sono certamente molte le cose da conoscere: un nuovo linguaggio molto diverso da
\TeX{}, numerosi dettagli sul funzionamento interno dei compositori Lua-powered,
nuovi problemi di organizzazione del codice, di bilanciamento tra Lua e \TeX,
eccetera. Per questo, ho pensato di contribuire con questa guida cercando di
presentare il quadro della crescente complessità del sistema.


\section{Piano della guida}

La guida è divisa in quattro parti: la prima offre una panoramica rapida per
iniziare subito con Lua e comprendere come eseguirne il codice all'interno dei
sorgenti \TeX{}, a partire dal capitolo~\ref{iChStart}.

La seconda parte tratta delle basi del linguaggio Lua e contiene numerosi
esercizi iniziando dal capitolo~\ref{iiChEseguireEsercizi}.

La terza parte presenta le tecnologie Lua specifiche dei compositori della
moderna generazione, quelle che interagiscono con lo stato interno di \TeX{}
capaci di costruire oggetti tipografici di basso livello come i \emph{nodi}, a
partire dal capitolo~\ref{iiiChNodi}.

Infine la quarta parte presenta esempi applicativi in forma di \emph{tutorial}
passo passo con lo sviluppo di librerie, dal capitolo~\ref{ivChCalcolatrice}.

Tra gli argomenti ci sono:
\begin{compactitemize}
\item differenza tra motore e formato di composizione \( \to \) capitolo
\ref{iChExplain},
\item basi del linguaggio Lua \( \to \) dal capitolo \ref{iiChAssignment},
\item tecniche di programmazione e di rappresentazione dei dati \( \to \) dal
capitolo \ref{ivChRegistro},
\item la tecnologia dei nodi in Lua \( \to \) capitoli \ref{iiiChNodi} e
\ref{iiChTartaglia}.
\end{compactitemize}


\section{Origine della guida}

Per illustrare i concetti del linguaggio Lua ho preso spunto da un breve corso
che scrissi qualche tempo fa per il blog
\href{http://parliamodi-ubuntu.blogspot.it}{Lubit Linux} di Luigi Iannoccaro che
mi propose di realizzare un progetto di divulgazione su Lua. Luigi ha
acconsentito all'utilizzo di quegli appunti per produrre questa guida tematica.


\section{Contribuire e collaborare}

Spero che i lettori vorranno contribuire al testo inviando proprie soluzioni o
nuovi contributi, piccoli o grandi. Lo si può fare attraverso lo strumento che
preferite, scrivendomi un messaggio di posta elettronica all'indirizzo
\href{mailto:giaconet.mailbox@gmail.com}{\texttt{giaconet.mailbox@gmail.com}},
oppure utilizzando il
\href{https://github.com/GuITeX/guidalua}{\texttt{repository git}} dei sorgenti
della guida, eseguendo un Pull Request o ancora aprendo una discussione premendo
il pulsante Issues.


\section{Altre risorse su Lua}

La risorsa principale per imparare Lua, a cui rimando per tutti gli
approfondimenti, è certamente il PIL \cite{PIL}, acronimo del titolo del libro
\emph{Programming In Lua} di Roberto Ierusalimschy il principale Autore di Lua.
Questo testo non solo è completo e autorevole ma è anche ben scritto e
composto\footnote{Tra l'altro il libro ufficiale su Lua viene composto in
\LaTeX{} e commercializzato per contribuire allo sviluppo del linguaggio
stesso.}.

La seconda importante risorsa su Lua si trova in rete all'indirizzo
\href{https://www.lua.org/manual/5.3/}{\texttt{www.lua.org/manual/5.3/}} ed è il
\emph{reference} del linguaggio \cite{web:luaref} con le specifiche di sintassi,
metametodi, funzioni di libreria, C API, eccetera.

Quanto a \LuaTeX{} il riferimento è il suo manuale \cite{prg:luatex} che, come
per quasi tutta la documentazione sul sistema \TeX{}, può essere visualizzato a
video con il comando da terminale:
\begin{Verbatim}[numbers=none]
$ texdoc luatex
\end{Verbatim}


\section{Note di lettura}

Nei listati compilabili riportati nella guida compare alla prima linea la
\emph{riga magica}, un commento utile per dare istruzioni all'editor sul
compilatore da usare, ma che qui aiuterà il lettore a stabilire il contesto del
codice. La sintassi delle righe magiche dipende dall'editor, in questa guida
useremo le regole di TeXworks.

Se presente nel progetto, alla seconda riga dei listati si troverà invece il
nome del file che il lettore potrà scaricare ed eseguire per i propri
esperimenti dal \href{https://github.com/GuITeX/guidalua}{\texttt{repository
git}}.

Nel margine di pagina affianco al codice Lua, si trovano i rimandi agli
approfondimenti.

Nella parte \ref{partFoundation} ho cercato di non dare per scontati i concetti
fondamentali della programmazione. Ovviamente il lettore già preparato procederà
più velocemente nel prendere dimestichezza con Lua. Ho invece escluso dalla
guida \TeX{}, per esempio non spiegando come si definisce una macro utente o
come si lavora con il formato \LaTeX\(3\). Rimando senza indugio alla copiosa
documentazione disponibile a cominciare da quella scaricabile dal sito \GuIT.

\LuaTeX{} è un programma molto complesso, uno strumento eccezionalmente vasto.
Le applicazioni illustrate nella guida non possono che derivare dalle mie
conoscenze. Non metto in dubbio che ci siano modi migliori, più sicuri, più
efficienti, più accurati, più completi ed eleganti di riscriverne il codice.

Auguro buona e proficua lettura nell'esplorare l'avampost%
\begin{tikzpicture}[scale=0.042]
\guidalualogocmd
\end{tikzpicture} lunare.

% end of file
