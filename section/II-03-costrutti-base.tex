

\chapter{Costrutti di base}

\section{Il ciclo \key{for} e il condizionale \key{if}}
\label{secFondCicloIf}

Cominciamo con il contare i numeri pari contenuti in una tabella che funziona
come un array, ricordandoci che gli indici partono da 1 e non da 0. Rileggete
il capitolo precedente come utile riferimento.

Creiamo la tabella con il costruttore in linea e iteriamo con un ciclo
\key{for}:
\sourcecode{file = [[code/e1-001.lua]], run = true}

Il corpo del ciclo \key{for}\luak{for} di Lua è il blocco compreso tra le parole
chiave obbligatorie \key{do}\luak{do} ed \key{end}. La variabile \key{i} interna
al ciclo assumerà i valori da 1 fino al numero di elementi della tabella,
ottenuto con l'operatore lunghezza \key{\#} valido anche per le stringhe.

Per ciascuna iterazione con il costrutto condizionale \key{if}\luak{if}
incrementiamo un contatore solo se l'elemento della tabella è pari. L'\key{if}
ha anch'esso bisogno di definire il blocco di codice e lo fa con le parole
chiavi obbligatorie \key{then}\luak{then} ed \key{end}\luak{end}, mentre
\key{else}\luak{else} o \key{elseif}\luak{elseif} sono rami di codice
facoltativi.

Il controllo di parità degli interi si basa sull'operatore modulo
\key{\%}\luas{\%}, resto della divisione intera. Infatti un numero pari è tale
se il resto della divisione per 2 è zero. 

L'operatore di \emph{uguaglianza} è il doppio carattere di uguale
\key{==}\luas{==} e quello di \emph{disuguaglianza} è la coppia dei segni tilde
e uguale \verb|~=|\luas{~=}. Naturalmente funzionano anche gli operatori di
confronto \key{>}\luas{>}, \key{>=}\luas{>=} e \key{<}\luas{<},
\key{<=}\luas{<=}.


\section{Operatore lunghezza}
\label{secFondLenOperator}

Ma come si comporta l'operatore di lunghezza \key{\#}\luas{\#} per le
tabelle array con indici non lineari? Per esempio, qual è il risultato del
seguente codice:
\begin{lines}
local t = {}
t[1] = 1
t[2] = 2
t[1000] = 3
print(#t)
\end{lines}
e in questo caso cosa verrà stampato?
\begin{lines}
local t = {}
t[1000] = 123
print(#t)
\end{lines}
e ancora in questo caso con il costruttore?
\begin{lines}
local t1 = {nil, nil,  nil, nil, nil, nil, nil, 8}
print(#t1)
local t2 = {nil, nil,  nil, nil, nil, nil, nil, 8, nil}
print(#t2)
\end{lines}

L'operatore \key{\#} restituisce la lunghezza di una tabella array come uno dei
sui \emph{bordi}. Un bordo è la posizione di un valore non \key{nil} seguito da
un valore \key{nil}, oppure zero se la posizione 1 è \key{nil}.

Questo comportamento riflette la particolare e sofisticata implementazione della
tabella di Lua. L'operatore lunghezza \key{\#} può restituire uno dei
qualsiasi indici interi corrispondenti a un bordo della tabella, in funzione di
come è stata creata o anche della presenza di chiavi non intere.

Se la tabella è una \emph{sequenza}, cioè se non ci sono buchi di valori tra le
posizioni intere partendo da 1 fino a \( n \), allora la tabella ha un solo
bordo che vale \( n \). Se la tabella è vuota il suo bordo vale zero.

L'operatore \key{\#} viene calcolato molto velocemente anche per tabelle array
grandi, ed è usato per espressioni idiomatiche come quella usatissima per
l'inserimento di un nuovo dato in coda a una sequenza:
\begin{lines}
#[run]
local t = {101, 102, 103, 104, 105} -- una sequenza
t[#t + 1] = 106
print(#t, t[6])
\end{lines}


\section{Il ciclo \key{while}}
\label{secCicloWhile}

Passiamo a scrivere il codice per inserire in una tabella i fattori primi di un
numero. Fatelo per esercizio e poi confrontate il codice seguente che utilizza
l'operatore modulo \key{\%}:
\sourcecode{file = [[code/e1-002.lua]], run = true}

Così abbiamo introdotto anche il ciclo \key{while}\luak{while}
perfettamente coerente con la sintassi dei costrutti visti fino a ora: il blocco
di codice ripetuto fino a che la condizione è vera, è obbligatoriamente definito
da due parole chiave, quella di inizio è \key{do} e quella di fine è \key{end}.

Le variabili definite come locali nei blocchi del ciclo \key{for}, nei rami del
condizionale \key{if} e nel ciclo \key{while}, non sono visibili all'esterno.


\section{Intermezzo}

In Lua non è obbligatorio inserire un carattere delimitatore sintattico ma è
facoltativo il segno \key{;}. I caratteri spazio, tabulazione e ritorno a capo
vengono considerati dalla grammatica come separatori, perciò si è liberi di
formattare il codice come si desidera inserendo per esempio più istruzioni sulla
stessa linea. Solitamente non si utilizzano i punti e virgola finali, ma se ci
sono due assegnazioni sulla stessa linea --- stile sconsigliabile perché poco
leggibile --- li si può separare almeno con un segno \key{;}. Come sempre una
forma stilistica chiara e semplice vi aiuterà a scrivere codice più
comprensibile anche a distanza di tempo.

Generalmente è buona norma definire le nuove variabili il più vicino possibile
al punto in cui verranno utilizzate per la prima volta, un beneficio per la
comprensione ma anche per la correttezza del codice perché può evitare di
confondere i nomi e magari di introdurre errori.


\section{Il ciclo \key{for} con il passo}

Provate a scrivere il codice Lua che verifica se un numero è \emph{palindromo},
ovvero che gode della proprietà che le cifre decimali sono simmetriche come per
esempio avviene per il numero 123321. Confrontate poi questa soluzione:
\sourcecode{file = [[code/e1-003.lua]], select = [[prima_sol]], run = true}

La soluzione utilizza una tabella per memorizzare le cifre in ordine inverso del
numero da verificare, che vengono poi utilizzate successivamente nel ciclo
\key{for}\luak{for} dall'ultima --- la cifra più significativa --- fino alla
prima per ricalcolare il valore. Se il numero iniziale è palindromo allora il
corrispondente numero a cifre invertite è uguale al numero di partenza.

Nel ciclo \key{for} il terzo parametro opzionale -1 imposta il passo per la
variabile \key{i} che quindi passa dal numero di cifre del numero da
controllare (6 nel nostro caso) a 1.

In effetti non è necessaria la tabella:
\sourcecode{file = [[code/e1-003.lua]], select = [[seconda_sol]], run=true}


\section{\key{if} a rami multipli}

Il prossimo problema è il seguente: determinare il numero di cifre di un
intero. Ancora una volta, confrontate il codice proposto solo dopo aver cercato
una vostra soluzione.
\sourcecode{file = [[code/e1-004.lua]]}

Questo esempio mostra in azione l'\key{if}\luak{if} a più rami che in Lua svolge
la funzione del costrutto \key{switch} presente in altri linguaggi, con una
nuova parola chiave: \key{elseif}.

L'esempio è interessante anche per come viene introdotta la variabile
\key{digits}, cioè senza inizializzarla per poi assegnarla nel ramo opportuno
dell'\key{if}. Infatti una variabile interna a un blocco non sopravvive oltre,
per questo motivo dichiararla all'interno dell'\key{if} non è sufficiente.

Come è necessario \emph{non} premettere \key{local}\luak{local} nelle
assegnazioni nei rami del condizionale: in questo caso verrebbe creata una nuova
variabile locale al blocco che \emph{oscurerebbe} quella esterna con lo stesso
nome. In altre parole, al termine del condizionale \key{digits} varrebbe ancora
\key{nil}, il valore che assume nel momento della dichiarazione.


\section{Esercizi}

\begin{Exercise}[label=cos-01]
Contare quanti interi sono divisibili sia per 2 che per 3 nell'intervallo \( [1,
10\,000]\). Suggerimento: utilizzare l'operatore modulo \key{\%}, resto della
divisione intera tra due operandi.
\end{Exercise}

\begin{Exercise}[label=cos-02]
Determinare i fattori del numero intero \(5\,461\,683\) modificando il codice
riportato alla sezione~\ref{secCicloWhile} per includerne la molteplicità.
\end{Exercise}

\begin{Exercise}[label=cos-03]
Calcolare il determinante della matrice corrispondente alla seguente tabella,
che contiene tre tabelle/array con tre numeri in sequenza.
\begin{lines}
local t = {
    { 0,  5, -1},
    { 2, -2,  0},
    {-1,  0,  1},
}
\end{lines}
\end{Exercise}

\begin{Exercise}[label=cos-04]
Data la tabella seguente stampare in console il conteggio dei numeri pari e dei
numeri dispari contenuti in essa. Verificare che la somma di questi due
conteggi sia uguale alla dimensione della tabella.
\begin{lines}
local t = {
    45, 23, 56, 88, 96, 11,
    80, 32, 22, 85, 50, 10,
    32, 75, 10, 66, 55, 30,
    10, 13, 23, 91, 54, 19,
    50, 17, 91, 44, 92, 66,
    71, 25, 19, 80, 17, 21,
    81, 60, 39, 15, 18, 28,
    23, 10, 18, 30, 50, 11,
    50, 88, 28, 66, 13, 54,
    91, 25, 23, 17, 88, 90,
    85, 99, 22, 91, 40, 80,
    56, 62, 81, 71, 33, 30,
    90, 22, 80, 58, 42, 10,
}
\end{lines}
\end{Exercise}

\begin{Exercise}[label=cos-05]
Data la tabella precedente, scrivere il codice per costruire una seconda tabella
uguale alla prima ma priva di duplicati e senza alterare l'ordine degli interi.
\end{Exercise}

\begin{Exercise}[label=cos-06]
Data la tabella precedente costruire una tabella le cui chiavi siano i numeri
contenuti in essa e i valori siano il corrispondente numero di volte che la
chiave stessa compare nella tabella di partenza. Stampare poi in console il
numero che si presenta il maggior numero di volte.
\end{Exercise}

% end of file
